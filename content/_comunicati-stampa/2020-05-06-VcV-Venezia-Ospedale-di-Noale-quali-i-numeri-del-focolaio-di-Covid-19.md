---  
title: VcV Venezia, Ospedale di Noale: quali i numeri del focolaio di Covid-19
date: 2020-05-06

---

Abbiamo appreso dell'esistenza di un focolaio di Covid-19 all'interno dell'ospedale di Noale, che ha causato purtroppo la morte di due ospiti, e interessato i pazienti, il personale medico e quello infermieristico. Giungono anche notizie sul fatto che il focolaio si sarebbe ulteriormente allargato in questi giorni, creando comprensibile preoccupazione ed apprensione.  
È necessario ed indispensabile che l'ulss 3 comunichi immediatamente il dato ad oggi dei contagi del cluster di Noale, avuto riguardo ai pazienti e al personale interessato, nonché le misure adottate o che si intenderanno adottare per la gestione di questa emergenza. Ricordiamo la necessità assoluta di garantire tanto la salute di chi è ricoverato, quanto sicure condizioni di lavoro per il personale medico, infermieristico, e per i servizi ausiliari. Siamo certi che una risposta non tarderà ad arrivare.