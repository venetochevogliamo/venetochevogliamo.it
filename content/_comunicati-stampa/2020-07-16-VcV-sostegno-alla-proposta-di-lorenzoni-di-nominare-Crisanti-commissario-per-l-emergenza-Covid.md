---  
title: Veneto che Vogliamo, sostegno alla proposta di Lorenzoni di nominare Crisanti commissario per l'emergenza Covid
date: 2020-07-16

---

Sosteniamo con forza la proposta del candidato Presidente Arturo Lorenzoni di nominare il Professor Andrea Crisanti come "Commissario per l’emergenza Covid".

In questi mesi dalla Regione Veneto sono pervenuti solo messaggi di propaganda e continui ripensamenti, senza manifestare una precisa linea di indirizzo precisa.

  

I Veneti vogliono chiarezza, sicurezza, non vane parole: Crisanti ci ha già salvato in precedenza. Di conseguenza, se vogliamo davvero uscire dalla crisi sanitaria dobbiamo affidarci a lui.

  

Solo sulla base delle valutazioni scientifiche di chi ha portato il Veneto fuori dalla crisi Covid ci possiamo attrezzare per contenere un eventuale ritorno della pandemia.  
Questa è secondo noi la prima scelta seria che deve fare la politica: lasciar fare ai tecnici il loro lavoro e prendere le decisioni che da questo lavoro emergono come necessarie.  
Preferiamo gli scienziati agli stregoni del consenso.