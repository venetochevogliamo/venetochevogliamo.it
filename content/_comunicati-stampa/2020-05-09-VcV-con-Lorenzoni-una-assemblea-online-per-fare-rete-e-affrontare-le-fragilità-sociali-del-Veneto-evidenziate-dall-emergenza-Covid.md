---  
title: VcV con Lorenzoni, una assemblea online per fare rete e affrontare le fragilità sociali del Veneto evidenziate dall'emergenza Covid 
date: 2020-05-09

---
Il Veneto che Vogliamo è progetto civico aperto a tutti coloro che vogliono dare il proprio contributo a costruire un Veneto migliore di quello attuale e costituisce il fatto politico più innovativo nella nostra regione negli ultimi anni.

Il Veneto che vogliamo è ormai da mesi impegnato a costruire la propria proposta programmatica e politica con il metodo della partecipazione dal basso, per valorizzare i contributi e le competenze di tutte e di tutti.

Domenica 10 maggio 2020, alle ore 18.00, la provincia di Padova si ritroverà in una pubblica assemblea per fare il punto della situazione, per condividere cos'è, cosa fa e cosa farà il Veneto che vogliamo, e per dialogare con il candidato alla presidenza della regione Arturo Lorenzoni sui temi del territorio su scala regionale. L’invito è aperto a tutti coloro che vorranno avvicinarsi e conoscere il progetto civico.

L'emergenza che stiamo vivendo ci dà l'opportunità di sperimentare nuove forme di incontro, per questo motivo l'assemblea si terrà online, portando nelle case di ognuno questo momento di incontro e confronto.

Sarà anche l'occasione di conoscere i componenti del coordinamento provinciale di Padova, che stanno lavorando per radicare il movimento e le sue proposte sul nostro territorio.

La fase di emergenza che stiamo vivendo ci mette di fronte alla necessità di immaginare nuove forme e strumenti per rialzarci e con le quali provare a migliorare il futuro dei nostri territori. Queste sfide si uniscono con quelle del passato rivolte all'attenzione delle fragilità sociali, ambientali ed economiche. Anche per questo durante l'assemblea dedicheremo uno spazio agli spunti e alle riflessioni, per confrontarci e continuare ad immaginare insieme Il Veneto che vogliamo.

**Il coordinamento provinciale di Padova**:  
Elena Ostanel     _Padova_

Marco Carrai      _Padova_

Anna Milvia Boselli  _Padova_

Gabriele Cipri       _Padova_

Francesca Gislon     _Padova_

Francesco Miazzi     _Monselice_

Pasqualina Pagliarin  _Ponte San Nicolò_

Sebastiano Rizzardi  _San Giorgio in Bosco_

Sara Scapin          _Vigodarzere_

Martina Suppa        _Padova_

Alessandro Tognon    _Padova_

Leonardo Villani     _Padova_

Vincenzo Vozza       _Padova_

Romualdo Zoccali     _Padova_
