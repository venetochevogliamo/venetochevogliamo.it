---  
title: "Vanti col logo: gli aderenti a il Veneto che Vogliamo scelgono online il simbolo della lista"

date: 2020-05-29

---

VANTI COL LOGO: GLI ADERENTI A IL VENETO CHE VOGLIAMO SCELGONO ONLINE IL SIMBOLO DELLA LISTA.
 
Arriva l'estate, e comincia una campagna elettorale inedita, con la data del voto ancora incerta. Tra una settimana gli aderenti a Il Veneto che vogliamo, il movimento civico e popolare nato nel 2019, saranno chiamati a scegliere il simbolo della lista elettorale che sostiene la candidatura a Presidente della Regione di Arturo Lorenzoni.

La votazione avverrà online sulla piattaforma Typeform, dalle 8.00 di venerdì 5 giugno. Sarà possibile votare per 24 ore e sabato stesso si saprà quale sarà il logo che comparirà sulla scheda elettorale delle regionali venete.

Potranno partecipare alla scelta tutte e tutti coloro che hanno firmato l'appello per il Veneto che vogliamo (riceveranno via e-mail il link per l’accesso alla piattaforma) e chi lo sottoscriverà al momento della votazione (sarà possibile farlo nella procedura di voto prima di esprimere la propria preferenza per i loghi).

In questi mesi difficili, il movimento civico e popolare Il Veneto che vogliamo è riuscito comunque a mantenere l'elemento distintivo della partecipazione, attraverso webinar e assemblee online.  In questi mesi è continuato nel movimento il lavoro delle donne e degli uomini, delle ragazze e dei ragazzi interessati a condividere la loro visione dei problemi della nostra regione e le proposte per affrontarli e per costruire un futuro migliore per i nostri territori. La stessa definizione del programma, a cui stanno lavorando gruppi di lavoro numerosi e partecipati, è vicina alla conclusione.

Intanto è il momento di metterci la faccia, di superare un momento difficile per tutti e ripartire: Vanti colo logo, che l'elesion se 'ngruma , come dice simpaticamente il titolo che si è dato alla votazione. 
